Uczestnicy są dzieleni na dwie grupy i w grupach zajmują różne miejsca we wspólnej przestrzeni. Prowadzący staje na środku i kładzie ok. 1-2 metry od siebie totem, tak, by każda grupa miała do niego taki sam dystans.

Uczestnicy ustawiają się w dwóch "kolejkach", a pierwsza osoba w każdej z kolejek zostaje pierwszym reprezentantem swojej grupy.

Prowadzący co turę odczytuje jakieś pytanie lub zagadkę. Gdy któryś z reprezentantów zna odpowiedź, biegnie do totemu i próbuje jako pierwszy go zgarnąć. Grupa, której reprezentant jako pierwszy dotknie totemu, może jako pierwsza udzielić odpowiedzi na pytanie. Jeśli odpowiedź jest poprawna, grupa zdobywa punkt. Jeśli odpowiedź jest niepoprawna, pytanie przechodzi do drugiej grupy.

Wygrywa grupa, która zdobędzie ustaloną wcześniej liczbę punktów, lub która po wyczyszczeniu pytań zdobędzie najwięcej punktów.