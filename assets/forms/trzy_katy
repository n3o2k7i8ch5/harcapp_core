Prowadzący wybiera listę dowolnych tematów i dla każdego tematu przygotowuje po trzy hasła (słowa lub krótkie zworty), które owego tematu dotyczą. Każde hasło powinno być zapisane na osobnej kartce A4.

Przykładowe trójki haseł to:

1.
2.
3.

1. Wiara
2. Nadzieja
3. Miłość

Następnie kartki są układane na trzy stosy: najpierw hasła pierwszego tematu są rozdzielane, po jednej kartce na stos, potem hasła drugiego tematu itd.. Konieczne jest, aby kolejność tematów kartek na każdym ze stosie była taka sama.

Następnie prowadzący rozwiesza stosy kartek w trzech miejscach (stąd nazwa "trzy kąty") - może je przybić gwoździem do deski lub drzewa (tylko ostrożnie!) lub kolejno przykleić każdą kartkę ze stosu do ściany, tak, by można było je kolejno, jedna po drugiej zrywać.

Uczestnicy zbierają się na środku przestrzeni, na której rozwieszone są stosy kartek. Na znak prowadzącego uczestnicy rozchodzą sie do kartek, które najbardziej do nich przemawiają, są według nich najciekawsze i w grupie, która się wokół ich kartki zebrała rozpoczynają dyskusję o słowie na kartce.

Po pewnym czasie (np. pięciu minutach) minutach prowadzący prosi wszystkich uczestników z powrotem do środka. Zadaniem uczestników jest ustalenie jakiego tematu dotyczyła trójka haseł. Następnie prowadzący prosi trzy osoby o zerwanie starych haseł i cykl się powtarza - uczestnicy rozchodzą się do haseł które uznają za stosowne i o nich dyskutują.

Forma kończy się po kilku turach: momencie, w którym hasła wszystkich tematów zostaną omówione.