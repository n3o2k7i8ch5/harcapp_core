Harcerze dobierają się w równoliczne grupy od 3 do 5 osób. Każda grupa ustawia się w kolumnie kładąc sobie kolejno dłonie na ramionach.

Wszyscy za wyjątkiem ostatnich (najbardziej z tyłu) osób w każdej kolumnie zawiązują sobie oczy chustami.

Ostatnie osoby w każdej kolumnie to kapitanowie, którzy nie mogą się komunikować werbalnie.

Każda kolumna jest okrętem podwodnym. Okrętem steruje kapitan poprzez klepnięcia osoby przed sobą w ramiona. Klepnięcia są przekazywane do przodu kolumny przez osoby z zawiązanymi oczami aż dotrą do osoby z przodu kolumny, która wykonuje rozkaz.

Rozkazy zaszyte pod różnymi sekwencjami klepnięć w ramiona ustala każdy okręt między sobą, np. jedno klepnięcie w prawe ramię - łagodny skręt w prawo, dwa klepnięcia w prawie ramię - ostry skręt w prawo, klepnięcie w oba ramiona - zatrzymanie.

Okręty podwodne działają tak długo, aż nie dojdzie do zerwania połączeń między osobami w okręcie - czyli dopóki każdy trzyma osobę przed sobą za ramiona.

Zadaniem kapitanów jest tak nawigować okrętami, by wyeliminować inne okręty oraz by samemu nie zostać wyeliminowanym.

Wygrywa zespoł, który jako ostatni przetrwa.