Uczestnicy są dzieleni na grupy i każda z grup otrzymuje żetony reprezentujące walutę.

Prowadzący rozkłada przed uczestnikami kilka w rzędzie kilka kart (lub kartek), z których każda zawiera jakąś opcję możliwą do wyboru.

Prowadzący kolejno odczytuje uczestnikom pytanie lub jakąś zagadkę. Uczestnicy mają chwilę, aby się naradzić, następnie muszą "obstawić" odpowiedzi, które uważają za poprawne rozwiązanie zagadki swoimi żetonami od 0 do 3.

Gdy każda grupa obstawi swoje odpowiedzi, prowadzący odczytuje, które karty zawierają poprawne rozwiazania. Wszsytkie żetony, które znalazły się na kartach z poprawnymi odpowiedziami są zwracane uczestnikom w dwuktornej liczbie, zaś żetony, które znalazły się na niepoprawnych odpowiedziach przepadają.

Jeśli grupa straci wszystkie swoje żetony, otrzymuje przed kolejną turą z pytaniem jeden żeton od prowadzącego, by nie wypaść całkowicie z gry.

Wygrywa grupa, która po zakończeniu gry posiada najwięcej żetonów.

Formę można przeprowadzić w dwóch wariantach:

Wariant otwarty:
Prowadzący rozkłada tylko jeden zestaw kart z odpowiedziami, a uczestnicy obstawiają swoje odpowiedzi publicznie - każdy widzi co obstawiły inne grupy. W tym wariancie wskazane jest, aby kolor waluty każdej z grup był inny, aby nie dochodziło do pomyłek która waluta jest czyja.

Wariant zamknięty:
Prowadzący przygotowuje tyle zestawów kart z odpowiedziami, ile jest grup. Każda grupa otrzymuje zestaw kart z odpowiedziami i grupy obstawiają swoje odpowiedzi na swoich kartach. W tym wariancie uczestnicy nie wiedzą, jakie odpowiedzi obstawiły inne grupy do momentu, aż każda grupa dokona obstawienia.
