{"name":"uzaleznienia_behawioralne","title":"Uzależnienia behawioralne","additionalSearchPhrases":[],"category":"harcerskie","type":"zajecia","spheres":{},"metos":["zuch","harc","hs"],"coverAuthor":"freepik","author":{"name":"Łukasz Szepielak","rankHarc":"ZhpHRc","rankInstr":"Phm","druzyna":"","hufiec":"","org":"ZHP","comment":null,"email":null},"customDuration":null,"aims":["Przekazanie uczestnikom wiedzy o tym, czym są uzależnienia behawioralne i jak się różnią od uzależnień od substancji","Przekazanie uczestnikom wiedzy o mechaniźmie nagrody w mózgu i powodów, dla których internet jest tak wciągający","Przekazanie uczestnikom wiedzy o sygnałach ostrzegawczych wskazujących na rozwijający się nałóg","Przekazanie uczestnikom wiedzy o skutkach (psychologicznych, społecznych, zdrowotnych) jakimi grozi nadużywanie technologii","Przekazanie uczestnikom wiedzy o korzyściach, jakie daje racjonalne korzystanie z urządzeń i internetu","Wykształcenie u uczestników krytycznego podejście do treści internetowych i świadomego ich konsumowania"],"attachments":[],"materials":[{"amount":2,"amountAttendantFactor":null,"name":"Kartki","comment":null,"attachmentName":null,"additionalPreparation":null},{"amount":1,"amountAttendantFactor":1,"name":"Coś do pisania i rysowania","comment":null,"attachmentName":null,"additionalPreparation":null}],"summary":"Gotowa, dynamiczna zbiórka, która w przystępny  sposób porusza jeden z najważniejszych problemów współczesnej młodzieży, czyli uzależnienia behawioralne. Bez moralizowania, za to przez gry, scenki, pracę w grupach i refleksję pokazuje, jak telefon i internet mogą być zarówno supermocą, jak i zagrożeniem.","intro":"<p>Konspekt został stworzony dla metodyki H, jednak przy drobnym rozszerzeniu form może być zastosowany również w Z i HS.\n\n\n</p>","description":"","howToFail":["Trzymać się sztywno ram konspektu bez bieżącej obserwacji uczestników i bez dostosowania form do ich dynamiki."],"steps":[{"title":"Pytania na start","duration":300,"activeForm":"static","required":true,"content":"<p>Uczestnicy zamykają oczy. Prowadzący zadaje im 5 pytań z listy poniżej i prosi uczestników o zachowanie odpowiedzi w głowie - wrócą do nich później.<br><br>Pytania:</p><ol><li><p>Z jaką nową umiejętnością chciałbyś obudzić się jutro? (musi to być coś realnego)</p></li><li><p>Co dla Ciebie oznaczałby „doskonały dzień”?</p></li><li><p>Czy jest coś do zrobienia, o czym marzysz od dłuższego czasu?</p></li><li><p>Jaka jest twoja pasja, czy wiążesz z nią przyszłość czy uważasz że poświęcasz na nią odpowiednio dużo czasu?</p></li><li><p>Ile czasu dziennie poświęcasz na siedzenie na telefonie lub komputerze?</p></li></ol>","aims":[],"materials":null},{"title":"Jednym słowem","duration":300,"activeForm":"active","required":true,"content":"<p>Prowadzący czterokrotnie rozgrywa z uczestnikami następującą grę: wybiera spośród wszystkich uczestników 3 kapitanów i przedstawia im tajne hasło (słowo z listy poniżej). Zadaniem kapitanów po zobaczeniu tajnego hasła jest napisanie na kartce po jednym słowie, które kojarzy im się z hasłem. Np.: jeśli hasło to „samochód” to uczestnicy mogliby napisać skojarzenia „kierowca”, „opona”, „hamulec”. <br><br>Zadaniem pozostałej części uczestników jest odgadnięcie hasła po samych skojarzeniach kapitanów. Jeśli zdarzy się, że słowa napisane przez kapitanów się powtórzą - trudno! Uczestnict nadal próbują odgadnąć hasło.<br><br>Hasła dla kapitanów, do których każdy pisze jedno skojarzenie:</p><ol><li><p>Alkohol</p></li><li><p>Słodycze</p></li><li><p>Telefon</p></li><li><p>Papierosy</p></li></ol>","aims":[],"materials":null},{"title":"Wprowadzenie do tematu zbiórki","duration":300,"activeForm":"static","required":true,"content":"<p>Prowadzący zadaje uczestnikom poniższe pytania i w miarę potrzeby stara się naprowadzić ich na odpowiedzi.<br><br>Pytania:</p><ol><li><p>Co łączy wszystkie hasła, które udało im się odgadnąć w poprzednim kroku?<br><br><i>Odp.: można się od nich uzależnić.</i></p></li><li><p>W papierosach człowiek uzależnia się od substancji zwanej nikotyną. Od jakiej substancji uzależnia się człowiek w przypadku słodyczy?<br><br><i>Odp.: od cukru.</i><br></p></li><li><p>Od jakiej substancji uzależniony jest nałogowy użytkownik telefonu?<br><br><i>Odp.: Od żadnej ponieważ jest to uzależnienie behawioralne - czyli uzależnienie od zachowania.<br></i></p></li><li><p>Jakie mogą być skutki uzależnienia od papierosów? A od alkoholu? A od telefonu?<br><br><i>Odp.: zaburzenia snu, zaburzenia odżywienia, gwałtowne wahania nastrojów, stany lękowe, depresja, obniżenie koncentracji i pamięci, pogorszenie wyników w nauce, słabe relacje koleżeńskie, zapominanie o higienie osobistej, konflikty z bliskimi osobami, problemy ze wzrokiem, bóle mięśni szczególnie pleców i karku</i></p></li></ol>","aims":[],"materials":null},{"title":"Po czym rozpoznać uzależnienie?","duration":300,"activeForm":"static","required":true,"content":"<p>Uczestnicy zamykają oczy. Prowadzący prosi ich, by w swojej głowie odpowiedzieli na pytania, które za chwile im zada. Prowadzący prosi przy tym harcerzy o liczenie w głowie na ile pytań odpowiedzieli twierdząco. Jeśli na większość odpowiedź brzmi &quot;tak&quot;, to być może są uzależnieni od telefonu lub komputera. <br><br>Odpowiedzi należy zachować dla siebie.<br><br>Pytania:</p><ol><li><p>Rodzice często mówią: „Odłóż ten telefon”, „Przestań już grać”.</p></li><li><p>Zaraz po przebudzeniu sięgasz po telefon, żeby sprawdzić, czy masz nowe wiadomości.</p></li><li><p>Trudno byłoby Ci spędzić dzień bez telefonu lub komputera.</p></li><li><p>Podczas spotkań ze znajomymi często korzystasz z telefonu lub komputera.</p></li><li><p>Wolisz spędzać czas w internecie albo grając w gry niż spotykać się z ludźmi.</p></li><li><p>Kładziesz się spać z telefonem w ręku, korzystasz z niego tuż przed snem i zaraz po przebudzeniu.</p></li><li><p>W ciągu dnia często myślisz o graniu lub przebywaniu w internecie.</p></li></ol>","aims":[],"materials":null},{"title":"Superbohater oraz Super złoczyńca","duration":1500,"activeForm":"active","required":true,"content":"<p>Prowadzący dzieli uczestników na grupy (np. na zastępy).<br><br>Pierwsza połowa grup dostaje za zadanie wymyślić postać superbohatera, który posiada takie supermoce jak telefon (np. dzięki telefonowi możemy kontaktować się ze znajomymi, więc superbohater może mieć moc wyczarowywania gołębi pocztowych, które będą niosły wiadomości; dzięki telefonowi możemy tłumaczyć teksty na inny język, więc superbohater może być wielojęzykowy itd.).  Następnie zadaniem pierwszej połowy grup jest narysowanie lub przebranie się za wymyśloną postać, oraz wymyślenie jego nazw oraz supermocy.<br><br>Zadaniem drugiej połowy harcerzy jest analogiczne stworzenie super złoczyńcy, który będzie miał takie antymoce jak telefon, np. może mieć coś co będzie psuło wzrok, lub pogarszało wyniki w nauce.<br><br>Po upływie 15 minut następuje prezentacja każdej z grup.<br></p>","aims":[],"materials":null},{"title":"Quizz","duration":1200,"activeForm":"active","required":true,"content":"<p>Prowadzący dzieli uczestników na grupy i przeprowadza Quizz. Przy każdym z pytań grupy mają po 20 sekund na wybranie ich zdaniem prawidłowej odpowiedzi.<br><br>Quizz:</p><ol><li><p>Ile czasu dziennie spędza średnio na Facebooku jego przeciętny użytkownik?</p><ol><li><p>ok. 5 minut</p></li><li><p>ok. 30 minut<i> [poprawne]</i></p></li><li><p>ok. 1 godziny</p></li></ol></li><li><p>Ile zdjęć dziennie umieszczanych jest na Facebooku?</p><ol><li><p>ok. 100 tysięcy zdjęć</p></li><li><p>ok. 10 milionów zdjęć</p></li><li><p>ok. 250 milionów zdjęć<i> [poprawne]</i></p></li></ol></li><li><p>Ilu użytkowników ma obecnie Facebook?</p><ol><li><p>ok. 150 milionów</p></li><li><p>ok. 340 milionów</p></li><li><p>ponad miliard - Populacja Facebooka przekroczyła już miliard użytkowników. Gdyby Facebook był krajem, byłby trzecim na świecie państwem pod względem ludności (zaraz za Chinami i Indiami)<i> [poprawne]</i></p></li></ol></li><li><p>Ile czasu trwa średnio jedna wizyta internauty na portalu YouTube?</p><ol><li><p>5 minut</p></li><li><p>25 minut<i> [poprawne]</i></p></li><li><p>1,5 godziny</p></li></ol></li><li><p>Ile godzin wynosi rekord nieprzerwanego grania online?</p><ol><li><p>40 godzin - Najdłużej w grę „Diablo 3” grał osiemnastolatek z Tajwanu<i> [poprawne]</i></p></li><li><p>15 godzin</p></li><li><p>30 godzin</p></li></ol></li><li><p>Ile czasu tygodniowo korzysta z Internetu przeciętny polski internauta?</p><ol><li><p>18 godzin i 25 minut - To niemal 80 godzin w skali miesiąca i prawie 1000 godzin w ciągu roku, czyli aż 40 dni nieustannego przebywania w sieci.<i> [poprawne]</i></p></li><li><p>5 godzin i 15 minut</p></li><li><p>12 godzin</p></li></ol></li><li><p>Ile procent badanych przyznało, że w social mediach pokoloryzowuje swój wizerunek np. udaje, że ich praca i życie jest lepsze niż jest lub przerabia w jakiś sposób swoje zdjęcia?  (możemy po zadaniu tego pytania pokazać parę przykładów z internetu, przykłady przerobionych zdjęć itd.)</p><ol><li><p>40%</p></li><li><p>90%</p></li><li><p>75%<i> [poprawne]</i></p></li></ol></li><li><p>Dla ilu procent młodzieży w Polsce social media są głównym źródłem informacji? (tu możemy opowiedzieć trochę o algorytmach i o bańkach informacyjnych)</p><ol><li><p>50%</p></li><li><p>65%</p></li><li><p>80% - do tego co piąty uczeń w żaden sposób nie weryfikuje konsumowanych informacji<i> [poprawne]</i></p></li></ol></li></ol>","aims":[],"materials":null},{"title":"Co w zamian?","duration":300,"activeForm":"static","required":true,"content":"<p>Prowadzący zwraca uwagę:\n\n<i>&quot;Już ustaliliśmy, że przeciętny polski użytkownik internetu spędza w siebi 18h tygodniowo, jednak dla ułatwienia obliczeń załóżmy, że są to 2h dziennie. W takim razie w skali roku robi nam się 730 godzin.&quot;</i>\n\nProwadzący wraca do pytań o marzenia uczestników i to czego chcieliby się nauczyć, które zadaliśmy naszym harcerzom na początku zbiórki.\n\nJeśli, ktoś marzy o nauce nowego języka z grupy indoeuropejskiej (np.: angielski, niemiecki, francuski), może osiągnąć poziom B1 (średnio zaawansowany) w około 300-600 godzin nauki. Czyli przy założeniu, że harcerze korzystają z telefonu lub komputera 2h dziennie, w tym samym czasie mogliby nauczyć się nowego języka w ciągu jednego roku.\n\nJeśli, ktoś marzy o tym, aby potrafić grać na jakimś instrumencie na poziomie ponadpostawowym, to w zależności od instrumentu wymaga to, od około 260 do 780 godzin. Czyli przy założeniu, że harcerze korzystają z telefonu lub komputera 2h dziennie, w tym samym czasie mogliby nauczyć się gry na nowym instrumencie w ciągu jednego roku.\n\nPrzeczytanie 300 stronicowej książki zajmuje około 6-8h w zależności od tempa czytania. Daje to 90-120 książek w ciągu 730h spędzanych na komputerze, bądź w internecie.\n\nNa koniec prowadzący zaznacza, że to uproszczone rozumowanie: nie zawsze czas spędzany w internecie jest zmarnowany. Tak jak potwierdziło nasze zadanie z superbohaterami, telefon i komputer mają swoje znakomite strony.\n\nRozumowanie ma na celu zachęcenie harcerzy do tego, aby byli świadomi, że nawet godzina dziennie w skali roku powoduje ogromną różnicę w ich życiu.\n</p>","aims":[],"materials":null},{"title":"Pantomima","duration":900,"activeForm":"active","required":true,"content":"<p>Niniejsze zadanie jest zainspirowane bajkami stworzonymi przez firmę „bringMore advertising” dostępnymi na Youtube.<br><br>Prowadzący dzieli uczestników na dwie grupy. Zadaniem każdej z nich jest odegranie pantomimy (aktorzy nie odzywają się i tylko pokazują to co mówi prowadzący, ewentualnie mogą wydawać z siebie dźwięki otoczenia). <br><br>W przypadku HS, można zalecić uczestnikom przygotowanie scenek oraz scenariusza samodzielnie lub zrobić to w formie pacynek.<br><br>Scenki:<br></p><ol><li><p>Dawno, dawno temu, w pewnym królestwie, żyła sobie Śpiąca Królewna, która całe dnie spędzała przed komputerem. Klik, klik, klik, śmigały gry, ekran zalewały nowe treści, a w oddali szumiały drzewa, których królewna już nawet nie słyszała. Czasem przychodzili jej przyjaciele, stawali przy drzwiach i zapraszali ją na spacer do lasu, gdzie wiatr tańczył między gałęziami, a słońce malowało wzory na ścieżkach. „Już za moment” odpowiadała bez odrywania wzroku od ekranu. Ale ten moment nigdy nie nadchodził. Przyjaciele odchodzili, a drzewa smutno szumiały.<br><br>Drugi raz pojawili się z piłką w rękach, skacząc i śmiejąc się zachęcająco. „Zaraz, tylko skończę filmik…” — mówiła królewna, przyjaciele odchodzili a „zaraz” nie nadchodziło.<br><br>Za trzecim razem zapukali cicho, ostrożnie. Królewna tylko machnęła ręką, nie patrząc nawet, jak gdyby ekran był jedyną wartą jej uwagi rzeczą w pokoju. I wtedy rozległ się trzask komputer zgasł! Cisza spadła na komnatę jak śnieg zimowy. Nagle królewna usłyszała… ciszę. A potem: śmiech ludzi na zewnątrz… szelest drzew… wołanie przyjaciół. Wyszła więc do nich, spojrzała na twarze, na niebo nad sobą. Jakby widziała to wszystko pierwszy raz i pożałowała, że tyle straciła. Ale nigdy nie jest za późno, by obudzić się do świata realnego.</p></li><li><p>W małym domu na skraju ciemniejącego lasu żył sobie Czerwony Kapturek wraz ze swoją babcią. Byli sobie drodzy, choć czasem burza potrafiła wkradać się między ich słowa. Pewnego dnia wybuchła kłótnia, gniewne gesty i obrażone spojrzenia. W złości Czerwony Kapturek wrzucił na swoje media post o tym co między nimi zawsze. Odpisał mu ktoś niespodziewany, ktoś kogo profil nazywał się „Książę z bajki”. I tak rozmowa stała się mostem między nimi: dni i noce spędzone na słodkich słowach, tajemniczych komplementach i obietnicach. Kapturek był oczarowany.<br><br>W końcu tajemniczy książę zaprosił go na spotkanie w zakazanej części lasu. Spotkanie o którym babcia nie miała wiedzieć. Las stawał się coraz ciemniejszy, gdy Kapturek szedł przed siebie. Drzewa szumiały. Kapturek spotkał myśliwego, który ostrzegł go i zapytał dokąd zmierza… lecz Czerwony Kapturek, oszukany pięknymi słowami księcia, skłamał, że babcia o wszystkim wie. Myśliwy patrzył z niedowierzaniem, jednak odszedł w swoją stronę.<br><br>Gdy czerwony kapturek dotarł na miejsce spotkania, w mroku czekała już tajemnicza sylwetka księcia. Kapturek podbiegł radośnie… lecz wtedy książę odsłonił twarz, a była to paszcza groźnego wilka! Skoczył, rozdzierając ciszę lasu. Jednak w tej samej chwili myśliwy wyskoczył z ukrycia i zatrzymał go tuż przed atakiem. Odważnie i stanowczo powstrzymał drapieżnika.<br><br>Wrócili razem do babci. Kapturek, ze wstydem spuszczając głowę, przeprosił ją i zrozumiał, że nie każdy w internecie jest tym, za kogo się podaje. A w oddali las zaszumiał już spokojnie.</p></li></ol>","aims":[],"materials":null},{"title":"Jak pomóc?","duration":1200,"activeForm":"static","required":true,"content":"<p>Prowadzący prosi uczestników o zastanowienie się nad odpowiedziami na pytania:<br></p><ol><li><p>Co powinien zrobić czerwony kapturek następnym razem, aby nie wpaść w sidła wilka?</p></li><li><p>Jak przyjaciele i rodzina Śpiącej Królewny mogliby przeciwdziałać temu, aby nie uzależniła się ponownie? (pomyślcie o zasadach, które macie w domu i zaproponujcie je Królewnie)</p></li><li></li></ol><p><br>Po 15 minutach prowadzący podsumowuje prace, a prowadzący może podpowiedzieć co jeszcze mogłoby się tam znaleźć.<br><br>Zasady higieny cyfrowej:<br></p><ol><li><p>Kontroluj czas spędzany przed ekranem – staraj się nie przesiadywać zbyt długo przy telefonie, komputerze czy tablecie. Możesz ustawić sobie limit, na przykład dwie godziny dziennie na gry i filmy.</p></li><li><p>Odkładaj telefon, gdy go nie potrzebujesz – podczas nauki, posiłków czy spotkań z rodziną zostaw smartfon w innym pokoju, żeby cię nie rozpraszał.</p></li><li><p>Wyłącz niepotrzebne powiadomienia – dźwięki i migające ikonki przeszkadzają w skupieniu. Wycisz powiadomienia z aplikacji, które nie są ci potrzebne.</p></li><li><p>Skupiaj się na jednej rzeczy naraz – nie rób kilku rzeczy jednocześnie, np. nie oglądaj filmików, gdy odrabiasz lekcje. To pomaga lepiej się skoncentrować i szybciej skończyć zadania.</p></li><li><p>Ćwicz mózg w sposób analogowy – graj w planszówki, układaj puzzle, rysuj albo rozwiązuj łamigłówki. To rozwija pamięć, koncentrację i logiczne myślenie.</p></li><li><p>Odpoczywaj bez ekranów – relaksuj się w sposób, który nie wymaga elektroniki: idź na spacer, pograj w piłkę, zbuduj coś z LEGO albo pobaw się z psem.</p></li><li><p>Znajdź hobby poza internetem – miej zajęcia, które sprawiają ci radość i nie wymagają telefonu, np. sport, muzyka, gotowanie czy rysowanie.</p></li><li><p>Planuj czas bez internetu – każdego dnia znajdź chwilę, by zupełnie odłożyć elektronikę. Możesz też robić „niedziele offline” razem z rodziną.</p></li><li><p>Dbaj o sen i odpoczynek – na godzinę przed snem nie używaj telefonu ani komputera. Nie zabieraj telefonu do sypialni i zamiast tego korzystaj z tradycyjnego budzika.</p></li><li><p>Dbaj o prawdziwe relacje z ludźmi – pamiętaj, że rozmowa twarzą w twarz jest ważniejsza niż wiadomości i lajki. Spotykaj się z przyjaciółmi na żywo i rozmawiaj z bliskimi.</p></li></ol>","aims":[],"materials":null},{"title":"Podsumowanie","duration":300,"activeForm":"static","required":true,"content":"<p>Prowadzący prosi uczestników o podzielenie się tym, czego dowiedzieli się na zbiórce.\n\n</p>","aims":[],"materials":null}]}