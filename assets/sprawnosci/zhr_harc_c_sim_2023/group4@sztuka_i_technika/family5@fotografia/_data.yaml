id: fotografia
name: Fotografia

tags:
  - "#obraz"
  - "#obiektyw"
  - "#obserwacja"
  - "#twórczość"
  - "#fach"
  - "#harmonia"
  - "#technika"
  - "#pamięć"
  - "#wyobraźnia"
  - "#technologia"
  - "#narzędzia"
  - "#natura"

fragment: |
  Gotfryd podszedł do fotografa i zapytał:

  – Co to za aparat?

  Fotograf uśmiechnął się i powiedział:

  – To takie pudełko, z którego wyfrunie ptaszek, mój malutki.

  – To stary grat – powiedział Gotfryd. (...)

  Fotograf zrobił zdumioną minę, już się nie uśmiechał, tylko powiedział, żeby Gotfryd poszedł na swoje miejsce. (...)

  Wreszcie ustawiliśmy się. Ja siedziałem na ziemi obok Alcesta. (...) Właśnie zajadał bułkę z dżemem i fotograf powiedział, żeby przestał jeść, ale Alcest odpowiedział, że on się musi odżywiać.

  – Zostaw tę bułkę! – krzyknęła pani, która siedziała tuż za Alcestem. Alcest tak się przestraszył, że bułka wysunęła mu się z ręki na koszulę. (...)

  Pani powiedziała, że nie pozostaje nam nic innego, jak tylko posłać Alcesta do ostatniego rzędu, żeby nie było widać plamy na koszuli.

  – Euzebiuszu – powiedziała pani – ustąp miejsca twemu koledze.

  – To nie jest mój kolega – odpowiedział Euzebiusz – i nie ustąpię mu miejsca; niech stanie tyłem, żeby nie było widać jego plamy i jego tłustej gęby. (...)

  Pani zaczęła wszystkim rozdzielać kary – wszyscy dostaliśmy do napisania kilka linijek i w końcu pani powiedziała:

  – A teraz może wreszcie uspokoicie się. Jeżeli będziecie bardzo grzeczni, daruję wam wszystkie kary. (...)

  Ale i tak nic nie wyszło wtedy z tej fotografii, która miała być najmilszą pamiątką na całe życie, bo zobaczyliśmy, że nie ma fotografa. Nic nie powiedział, tylko sobie poszedł.
fragmentAuthor: "Jean-Jacques Sempé, René Goscinny, „Mikołajek”"
