id: film_i_kino
name: Film i kino

tags:
  - "#ruch"
  - "#obraz"
  - "#obiektyw"
  - "#twórczość"
  - "#współpraca"
  - "#zespół"
  - "#rytm"
  - "#fach"
  - "#melodia"
  - "#harmonia"
  - "#technika"
  - "#pamięć"
  - "#słowo"
  - "#wyobraźnia"
  - "#emocje"
  - "#technologia"
  - "#narzędzia"
  - "#obserwacja"
  - "#rozmowa"

fragment: |
  Dibbler wytrzeszczył oczy. Nie wiedział, skąd się biorą te myśli, ale teraz, kiedy się zastanowił, miał bardzo wyraźny obraz tego, co należy umieścić w ruchomych obrazkach. Na początek tysiąc słoni byłoby całkiem niezłym pociągnięciem.

  – Nie ma słoni? – upewnił się.

  – Raczej nie.

  – A może są jakieś tancerki?

  – Hm... Nie.

  – A może szaleńcze pościgi i ludzie wiszący na czubkach palców nad przepaściami? Silverfish ożywił się lekko.

  – W jednej scenie jest balkon – powiedział.

  – Tak? Czy ktoś zwisa z niego na czubkach palców?

  – Chyba nie. Melisanda się z niego wychyla.

  – No tak, ale czy publiczność wstrzyma oddech ze strachu, że wypadnie?

  – Mam nadzieję, że będą patrzeć na mowę Peliasa – odparł kwaśnym tonem Silverfish. – Musieliśmy ją zapisać na pięciu planszach. Małymi literami.

  Dibbler westchnął.

  – Myślę, że wiem, czego chcą ludzie – powiedział. – Na pewno nie mnóstwa małych literek. Chcą widowiska!

  – A te literki im zasłaniają? – spytał ironicznie Victor.

  – Chcą tancerek! Chcą dreszczu emocji! Chcą słoni! Chcą ludzi spadających z dachów! Chcą marzeń! Świat jest pełen małych ludzików z wielkimi marzeniami!
fragmentAuthor: "T. Pratchett, „Ruchome obrazki”"
