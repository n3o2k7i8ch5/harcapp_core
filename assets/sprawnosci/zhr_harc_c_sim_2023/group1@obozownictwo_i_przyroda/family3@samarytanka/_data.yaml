id: samarytanka
name: Samarytanka

tags:
  - "#pomoc"
  - "#technika"
  - "#odpowiedzialność"
  - "#narzędzia"
  - "#obserwacja"
  - "#opanowanie"
  - "#survival"

fragment: |
  Lecz Kmicic sam pić nie mógł, bo i mówił nawet z trudnością - tak mu rana dolegała. Widząc to, stary rzekł:

  — Nie idzie miód na ranę, chybaby samą zalać, żeby się prędzej wypaliła. Wasza miłość pozwoli obejrzeć i opatrzyć, bo to ja się nie gorzej cyrulika znam na tym?

  Kmicic zgodził się, więc Kiemlicz zdjął obwiązki i począł patrzeć pilnie.

  — Skóra starta, nic to! Kula po wierzchu przeszła, ale przecie napuchło.

  — Toteż jeno dlatego dolega. — Ale to i dwóch dni nie ma. Matko Najświętsza! Musiał ktoś okrutnie blisko do waszej miłości strzelić.

  — A po czym miarkujesz?

  — Bo się i wszystek proch nie zdążył spalić i ziarnka, jako czarnuszka, pod skórą siedzą. To waszej miłości już zostanie. Teraz jeno chleba z pajęczyną przyłożyć. Okrutnie blisko ktoś strzelił, dobrze, że waszej miłości nie zabił!

  — Nie było mi jeszcze pisane. Zagniećże chleba z pajęczyną, panie Kiemlicz, i przyłóż co prędzej, bo mam z tobą pogadać, a szczęki bolą.
fragmentAuthor: "Henryk Sienkiewicz, „Potop”"
