slug: wielkanocny_baranek
name: 'Wielkanocny Baranek'

requirements:
  - 'Znam tradycje związane ze Świętami Wielkanocnymi. Zaprezentowałem(-am) je kolegom.'
  - 'Wiem, na pamiątkę jakiego zdarzenia obchodzi się Święta Wielkanocne. Opowiedziałem(-am) o tym na zbiórce.'
  - 'Wykonałem(-am) samodzielnie lub z pomocą palmę wielkanocną.'
  - 'Pomagałem(-am) rodzinie w wielkich porządkach przedświątecznych.'
  - 'Znam kilka technik wykonywania pisanek i kraszanek. Zrobiłem(-am) farby do jajek z cebuli, dębu lub zboża.'
  - 'Przygotowałem(-am) wspólnie z rodzicami koszyczek wielkanocny, który poświęciłem(-am) w Wielką Sobotę.'
  - 'Znam tradycję śmigusa-dyngusa. Chętnie brałem(-am) udział w wielkoponiedziałkowych zabawach. Pamiętałem(-am) jednak o umiarze w żartach - tak, by nikogo nie skrzywdzić.'
  - 'Wiem, dlaczego wielkanocnymi symbolami są: jajko, kurczaczek, baranek i zajączek. Opowiedziałem(-am) o nich na zbiórce.'
  - 'Potrafię wymienić kilka wielkanocnych potraw. Opowiedziałem(-am) o nich w szóstce.'
  - 'Samodzielnie lub z pomocą przygotowałem(-am) świąteczną babę lub mazurka.'
  - 'Przygotowałem(-am) mapę Polski z zaznaczonymi charakterystycznymi dla danego regionu zwyczajami wielkanocnymi.'
  - 'Rozmawiałem(-am) z rodzicami lub dziadkami na temat zwyczajów wielkanocnych z czasów ich dzieciństwa.'
  - 'Znam zwyczaj przynoszenia słodyczy przez wielkanocnego zajączka. Zrobiłem(-am) miłą niespodziankę komuś bliskiemu.'

notesForLeaders:
  - 'Sprawność pomaga kształtować pracowitość i chęć pomocy. Inspiruje zuchy do twórczego myślenia przy pracy nad pisankami i ozdobami. Poznawanie i kultywowanie tradycji w dużym stopniu wpływa na rozwój duchowy dzieci.'
  - 'Zuch uczy się (przy okazji śmigusa-dyngusa) dostrzegać granicę po przekroczeniu której zabawa zmienia się w krzywdzenie, poniżanie, a nawet znęcanie się nad innymi jej uczestnikami.'
  - 'Sprawność należy zdobywać przed Świętami Wielkanocnymi i podczas nich. Mogą ją zdobywać zuchy różnych wyznań i ateiści. Drużynowy powinien pomóc dzieciom tak dobrać zadania, aby dotyczyły tradycji i obrzędów wielkanocnych.'
  - 'Punkty Prawa Zucha, na które zwracamy szczególną uwagę, realizując sprawność „Wielkanocnego Baranka”: „Wszystkim jest z zuchem dobrze.”, „Zuch pamięta o swoich obowiązkach.”'

