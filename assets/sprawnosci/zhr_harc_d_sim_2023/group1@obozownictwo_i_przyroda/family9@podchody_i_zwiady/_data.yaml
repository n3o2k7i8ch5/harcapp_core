slug: podchody_i_zwiady
name: Podchody i zwiady

tags:
  - "#zwinność"
  - "#spryt"
  - "#oddech"
  - "#opanowanie"
  - "#emocje"
  - "#las"
  - "#współpraca"
  - "#współzawodnictwo"
  - "#ruch"
  - "#wytrzymałość"
  - "#ciekawość"
  - "#pamięć"
  - "#dyscyplina"
  - "#zagadka"
  - "#obserwacja"
  - "#zasady"

fragment: |
  Wspinali się w górę, nie trafili wszakże nigdzie na ścieżkę, która by mogła prowadzić do jakiegoś domu czy zagrody. Mimo wszelkich starań nie uniknęli hałasu, szelestów, skrzypienia, trzasku gałęzi pod stopami (a także stękania i przekleństw pod nosem) w tym pochodzie wśród gęstwy drzew, w noc czarną jak smoła.

  Nagle czerwone światło dość już blisko błysnęło między pniami.

  „Teraz kolej na włamywacza” – orzekły krasnoludy, mając oczywiście na myśli hobbita.

  — Musisz tam iść, wybadać, co to za światło, kto i po co je rozniecił, czy tam jest zupełnie bezpiecznie i spokojnie – zwrócił się Thorin do Bilba. – Biegnij co żywo i wracaj prędko, jeśli wszystko w porządku. A jeśli nie w porządku, no to wrócisz, jeżeli zdołasz. A jeżeli nie zdołasz, huknij dwa razy jak sowa i raz jak puszczyk, a wtedy zobaczymy, co się da zrobić.

  I Bilbo musiał ruszyć na zwiady nie zdążywszy nawet wyjaśnić, że nie umie naśladować żadnego gatunku sowy ani też nie potrafi latać jak nietoperz. W każdym razie hobbici umieją posuwać się lasem bezszelestnie, tym się szczycą, toteż Bilbo prychał z pogardą na „krasnoludzkie hałasy” w tym pochodzie, chociaż ty ani ja nic pewno nie dosłyszelibyśmy w wietrzną noc, nawet gdyby cała kawalkada przemknęła o dwa kroki od nas. Kiedy zaś Bilbo skradał się w stronę ognia, nawet czujna łasica nie ruszyłaby wąsem. Toteż dotarł tuż do ogniska – bo to było rzeczywiście ognisko – przez nikogo niezauważony.
fragmentAuthor: "J.R.R. Tolkien „Hobbit, czyli tam i z powrotem”"
