slug: spraw_ducha
name: Sprawności ducha
description: 'Sprawności ducha mają na celu rozwój duchowy młodego człowieka. Zbudowane na wskaza niach ewangelicznych uczą pokory, prawdziwej służby i czystości intencji, skoro czasem całprzebieg zdobywania sprawności jest zakryty przed otoczeniem. Wymagają one szczególnie wrażliwego i umiejętnego prowadzenia przez drużynową, aby np. „obdarzanie uśmiechem" nie zmieniło się w zaliczenie kilkunastu uśmiechów. CZTEROLISTNA KONICZYNA jest okazją do przyjrzenia się, jak straszne spustoszenie wywołuje plotka, obmowa, oszczerstwo, jak łatwo ten łańcuch uruchomić, a jak trudno go przerwać. Przy zdobywaniu TARCZY i WŁÓCZNI ŚW. JERZEGO trzeba pilnie uważać, by kształtowana w tych sprawnościach odwaga przekonań była odpowiedzią na wezwanie do bycia „zimnym albo gorącym", by nie rodziła wrogości i niechęci, lecz uczyła miłości nieprzyjaciół. Sprawności MAŁY KSIĄŻĘ to szansa na pogłębienie swoich motywacji - do bycia radosnym, do Życia Ewangelią, do samozaparcia. Rozumiejąc głęboki sens formacji duchowej zachęcajmy harcerki do zdobywania sprawności ducha, które nadają kierunek całej aktywności i twórczości dziewcząt - kierunek ku Bogu i drugiemu człowiekowi.'

