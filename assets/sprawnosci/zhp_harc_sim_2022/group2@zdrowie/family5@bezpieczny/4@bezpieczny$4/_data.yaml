id: bezpieczny
name: 'Bezpieczny'
level: 4
tasks:
  - |
    Dowiedziałem(-am) się, na czym polega w domu zagrożenie tlenkiem węgla i pożarem. Wykonałem(-am) co najmniej jedno zadanie:
    
    a) Zainstalowałem(-am) w domu czujnik CO,
    
    b) Zaopatrzyłem(-am) dom w podręczną gaśnicę dostosowaną do gaszenia drobnych pożarów, które najczęściej występują w mieszkaniach, a których nie należy gasić wodą.
  - 'Zapoznałem(-am) młodszych z regulaminem lub zasadami poruszania się po drogach. Uwzględniłem(-am) przy tym zagrożenia wynikające z analizy potencjalnych niebezpieczeństw w mojej okolicy jak np. niebezpieczne przejścia przez jezdnię, ulice bez chodników, miejsca na drogach ze słabą widocznością dla kierowcy (zakręty, wzniesienia). Przeprowadziłem(-am) bezpiecznie grupę (np. zastęp, drużynę) po różnych rodzajach dróg/ulic na dystansie kilku kilometrów.'
  - 'Uczestniczyłem(-am) w działaniach profilaktyczno-edukacyjnych dotyczących bezpieczeństwa (np. handlu ludźmi, przemocy w szkole itp.). Przeprowadziłem(-am) dla swojej drużyny/klasy warsztaty dotyczące bezpieczeństwa.'
  - 'Dowiedziałem(-am) się, jakie niebezpieczeństwa grożą osobom poruszającym się po lesie - szczególnie jednoosobowo. Na obozie przeprowadziłem(-am) instruktaż, a następnie nadzorowałem(-am) wyjścia do lasu (np. na sprawność Leśnego człowieka) mniej doświadczonych harcerzy.'
  - |
    Dowiedziałem(-am) się, jakie niebezpieczeństwa mogą na mnie czekać w czasie podróży zagranicznej lub podróży po Polsce w odległe miejsce. Wykonałem(-am) następujące zadania:
    
    a) Ustaliłem(-am) i pozostawiłem(-am) domownikom informacje o tym, dokąd jadę i pod jakim adresem/adresami będę przebywał/a,
    
    b) Ustaliłem(-am) sposób i częstotliwość kontaktowania się z osobami, które zostały w domu (wszelkie zakłócenia mogą stanowić sygnał alarmowy),
    
    c) Nie rozstawałem(-am) się ze swoimi dokumentami. Pamiętałem(-am), że mam OBOWIĄZEK mieć je przy sobie i nikt poza mną nie ma prawa ich przetrzymywać.

